# Naucno-istraživački rad “Ispitivanje implicitnih stavova studenata Medicinskog fakulteta i Fakulteta tehničkih nauka prema osobama sa fizičkim invaliditetom"

Istraživanje pod nazivom “Ispitivanje implicitnih stavova studenata Medicinskog fakulteta i Fakulteta tehničkih nauka prema osobama sa fizičkim invaliditetom" sprovodim sa kolegom sa Medicinskog fakulteta, Srđanom Tomićem.      
Cilj istraživanja je primenom **prilagođenog i personalizovanog Testa implicitnih asocijacija** utvrditi nesvesne preference osoba prema grupi osoba sa ili bez fizičkog invaliditeta i razlike između rezultata na osnovu pola, fakulteta i prisustva invaliditeta kod ispitanika.     
Istraživanje će se sprovoditi u prostorijama Medicinskog fakulteta i Fakulteta tehničkih nauka u januaru 2023. godine.      
Istraživanje će biti sprovedeno u vidu studije preseka u tri faze.     
Prva tj. početna faza jeste **izrada ovog projekta personalizovanog Testa implicitnih asocijacija (IAT)**, pod mentorstvom ***master-asistenta Marka Pejića***. 
Druga faza uključuje rađenje Testa implicitnih asocijacija uz saglasnost ispitanika da se te informacije dalje koriste u svrhe naučnoistraživačkog rada. 
Treća, tj. završna faza istraživanja, obuhvata statističku obradu podataka, njihovo tumačenje i pisanje naučno-istraživačkog rada.     
  
